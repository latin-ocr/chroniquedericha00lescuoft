1362] RICHARDI SCOTI CHRONICI CONTINUATIO. 153

Pontificis procedentes et diutius inclusi, in aliquem
tamen de suo collegio noluerunt consentire quoniam
ambitiose ad papatum singuli anhelabant. Multas vias
perquirentes ad electionem celebrandam, tandem in
quosdam compromiserunt qui unum eligerent, seipsis
tamen exclusis, unde hoc egre ferentes primo abbatem
Sancti Germani Autissiodorensis et nunc Sancti Victo-
ris Marsiliensis, virum genere insignem, peritum in
utroque jure cui inerat suavis exundansque facundia,
Guillelmum Grimoaldi nuncupatum, de senescallia¹
Belliquadri ortum, in vigilia Simonis et Jude concor-
diter elegerunt qui consecratus Urbanus vocatus fuit.

329. — Jam iter arripuerat rex Johannes ut papam
Innocentium jam mortuum, patrinum suum, visitaret,
in quo etiam itinere domina Johanna, regina Neapolis,
ipsum in virum capere recusavit. Accedens autem ad
papam, [cum] aliquamdiu apud eum honorifice man-
sisset, hortatu et monitione ipsius qui, ad honorem
fidei christiane die sancto Parasceves predicationem
publicam faciens, peregrinationem transmarinam multis
mediis commendavit, signum benedictum crucis ab eo
devotissime recepit. Ipsumque constituens christiani
exercitus capitaneum principalem et statuens ut cardi—
nalis Petragoricensis secum iret, regem Cypri tunc
presentem et omnes circumstantes principes et barones
signo vivifice crucis insignivit quod et post multo tem-
pore suis tunicis affixum detulerunt. Quo peracto, rex
Francie, ab eodem Summo Pontifice benedictione
recepta, Franciam repetens, regem Cypri in Angliam

1. Ms. senescalora.

