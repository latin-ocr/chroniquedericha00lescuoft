¹162 RlCHARDl SCOTI CHRONICI CONTINUATIO. [1364

Μ CCC LXIIII.

343. — Anno Domini ΜΟ CCC⁰ LXIIlI⁰, circa prin-
cipium martii, dominum regem johannem in civitate
Londoniarum gravis arripuerat egritud03 qua inva-
lescente, cum phisici de salute corporis desperarent,
ad Christum, summum medicum animarum, recurrit
et, susceptis devotissime ecclesiasticis sacramentis,
octava die apprillis, anno etatis sue quinquagesimo
tertio, diem signavit ultimum. Quod audiens rex Anglie
Eduardus, sic intrinsecus doluit ac si filium proprium
amisisset. Successit autem eidem dominus Karolus,
dux Normanie, XXVI annos tunc agens. Quidquid trac-
tatores amborum regum deliberaverunt effectu¹ caruit,
quamvis, ut ferebatur publice, multa ibi ad honorem
et utilitatem regnorum determinata fuissent.

344. — Captio villarum Medunte et Mellenti. —
Karolus, dux Normanie, qui adhuc obitum patris igno-
rabat, ejus jussionibus obtemperare cupiens, post
Pascha comitem Autissiodorensem et dominum Ber-
trannum de Glasquin, militem strenuum quamvis non
multum locupletem, natione Britonum, fretos armo-
rum multitudine, ad partes Normannie contra regem
Navarre destinavit. Hujus autem bellice expeditionis
penam in cautelam cupiens commutare, ad captionem
Medunte que in toto dominio regis Navarrc principalis
villa erat instituit inchoare; quod per consilium domini
Bertranni sic peregit. De civitate namque Rothoma-
gensi decem milia hominum pugilum accersiens, eis

Gaucher de Chatillon‚ capitaine (le Reims, dans le but de forti-
fier la ville. (Gr. supra, n⁰ 308.)
l. Ms. affectu.

